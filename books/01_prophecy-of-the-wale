\book{The Prophecy of the Wale. (PW)}

% Introduction.

\small{\emph{Vǫluspǫ́}, or "the Prophecy of the Wale\footnotemark[1]", is the first poem of the R. manuscript.}
\footnotetext[1]{The Eng. equivalent of ON. \emph{vǫlva} 'seeress'; 'prophetess'.}

% Greeting to the sons of Homedale, asking of Woden.

\bv Hljóðs bið'k allar \hld hęlgar kindir\footnotemark[1], \\
męiri ok minni \hld mǫgu Hęimdallar\footnotemark[2]; \\
vildu at, Valfǫðr\footnotemark[3], \hld vęl fram tęlja'k \\
forn spjǫll fira, \hld þau's fręmst of man.\footnotemark[4]
\footnotetext[1]{The 'Holy races', according to FJ referring to the gods.}
\footnotetext[2]{Cf. with \emph{Rþ}, wherein Rig (Homedale) sires the \emph{greater and lesser} human races (\emph{earls}, \emph{churls} and \emph{thralls}). As FJ points out, the Wale (speaking through the poet) addresses not just the human audience, but also the gods.}
\footnotetext[3]{'The Leader of the Battle-Slain'. FJ believes the name is chosen intentionally, as it refers to the final fight at the Twilight of the Powers.}
\footnotetext[4]{Cf. \emph{Vaf} 34, 35 with very similar phrasing.}

\bv Ek man jǫtna \hld ár of borna, \\
þá's forðum mik \hld fǿdda hǫfðu; \\
níu man'k hęima, \hld níu íviðjur\footnotemark[4], \\
mjǫtvið mæran \hld fyr mold neðan.
\footnotetext[5]{Previously read \emph{íviði}, but closer study of R has disproven this. See \emph{Gripla} 3, pp. 227–28.}

\bv Ár vas alda \hld þar's Ymir byggði,\footnotemark[5] \\
vasa sandr né sær, \hld né svalar unnir; \\
jǫrð fansk æva \hld né upphiminn; \\
gap vas ginnunga, \hld ęn gras hvęrgi.
\footnotetext[6]{\emph{Gylf} has \emph{þat's ekki vas}. The editor believes it to be the likelier original form.}

\bv Áðr Bors synir \hld bjǫðum of ypðu, \\
þęir es Miðgarð \hld mæran skópu; \\
sól skein sunnan \hld á salar stęina; \\
þá vas grund gróin \hld grǿnum lauki.

\bv Sól varp sunnan, \hld sinni mána,\footnotemark[10] \\
hęndi hinni hǿgri \hld um himinjǫður; \\
sól þat né vissi, \hld hvar hon sali átti; \\
(stjǫrnur þat né vissu, \hld hvar þær staði ǫ́ttu); \\
máni þat né vissi, \hld hvat hann męgins átti.
\footnotetext[10]{At times translated as "its moon". This cannot be correct, as \emph{máni} 'moon' is masculine, while \emph{sinni} 'its (reflexive)' is feminine.}

\bv Þá gingu ręgin ǫll \hld á rǫkstóla, \\
ginnhęilǫg goð, \hld ok gættusk of þat.\footnotemark[20] \\
\footnotetext[20]{Cf. 9:1–4, 23:1–4, 25:1–4; two long-lines containing a question seem to be missing here.}

\bv Nótt ok niðjum \hld nǫfn of gǫ́fu, \\
morgin hétu \hld ok miðjan dag, \\
undurn ok aptan, \hld ǫ́rum at tęlja.\footnotemark[22]
\footnotetext[22]{Cf. \emph{Vaf} 23, 25.}

\bv Hittusk æsir \hld á Iðavęlli, \\
þęir's hǫrg ok hof \hld hótimbruðu; \\
afla lǫgðu, \hld auð smíðuðu, \\
tangir skópu \hld ok tól gęrðu.

\bv Tęflðu í túni, \hld tęitir vǫ́ru, \\
vas þeim véttęrgis \hld vant ór golli, \\
unz þríar kómu \hld þursa męyjar, \\
ámátkar mjǫk, \hld ór Jǫtunhęimum.\footnotemark[21]
\footnotetext[21]{These three \emph{thurse-maidens} are immediately discarded and never again mentioned (unless they are taken to be the norns in v. 21 — but they would then be introduced twice).}

\bv Þá gingu ręgin ǫll \hld á rǫkstóla, \\
ginnhęilǫg goð, \hld ok gættusk of þat, \\
hvárt skyldi dverga \hld dróttir skępja \\
ór Brimis blóði \hld ok ór Bláins lęggjum.\footnotemark[22]
\footnotetext[22]{This v. and 10–16 almost certainly later inserts.}

\bv Þar vas Móðsognir \hld mæztr of orðinn \\
dverga allra, \hld en Durinn annarr; \\
þęir manlíkun \hld mǫrg of gęrðu, \\
dverga í jǫrðu, \hld sęm Durinn sagði.

\bv Nýi ok Niði, \hld Norðri, Suðri, \\
Austri, Vestri, \hld Alþjófr, Dvalinn, \\
Bívurr, Bávurr, \hld Bǫmburr, Nóri, \\
Ánn ok Ánarr, \hld Ái, Mjǫðvitnir.

\bv Vęigr ok Gandalfr, \hld Vindalfr, Þráinn, \\
Þękkr ok Þorinn, \hld Þrór, Vitr ok Litr, \\
Nár ok Nýráðr, \hld nú hęf'k dverga, \\
Ręginn ok Ráðsviðr, \hld rétt of talða.

\bv Fíli, Kíli, \hld Fundinn, Náli, \\
Hęptifíli, \hld Hannarr, Svíurr, \\
Frár, Hornbori, \hld Frægr ok Lóni, \\
Aurvangr, Jari, \hld Ęikinskjaldi.

\bv Mál es dverga \hld í Dvalins liði \\
ljóna kindum \hld til Lofars tęlja, \\
þęir es sóttu \hld frá Salarstęini \\
Aurvanga sjǫt \hld til Jǫruvalla.

\bv Þar vas Draupnir \hld ok Dolgþrasir, \\
Hár, Haugspori, \hld Hlévangr, Glóinn, \\
Skirfir, Virfir, \hld Skáfiðr, Ái.

\bv Alfr ok Yngvi, \hld Ęikinskjaldi, \\
Fjalarr ok Frosti, \hld Finnr ok Ginnarr; \\
Þat mun æ uppi, \hld meðan ǫld lifir, \\
langniðja-tal \hld til Lofars hafat.

\bv Unz þrír kvámu \hld ór því liði \\
ǫflgir ok ástkir \hld æsir at húsi, \\
fundu á landi \hld lítt męgandi \\
Ask ok Emblu \hld ørlǫglausa.

\bv Ǫnd þau né ǫ́ttu, \hld óð þau né hǫfðu, \\
lǫ́ né læti \hld né litu góða; \\
ǫnd gaf Óðinn, \hld óð gaf Hǿnir, \\
lǫ́ gaf Lóðurr \hld ok litu góða.

\bv Ask veit'k standa, \hld hęitir Yggdrasill, \\
hǫ́r baðmr, ausinn \hld hvíta auri; \\
þaðan koma dǫggvar \hld þær's í dala falla; \\
stęndr æ yfir grǿnn \hld Urðar brunni.

\bv Þaðan koma męyjar \hld margs vitandi \\
þríar ór þeim sæ, \hld es und þolli stendr; \\
(Urð hétu ęina, \hld aðra Verðandi, \\
skǫ́ru á skíði, \hld Skuld hina þriðju) \\
þær lǫg lǫgðu, \hld þær líf køru, \\
alda bǫrnum, \hld ørlǫg sęggja.

\bv Þat man hon folkvíg \hld fyrst í hęimi, \\
es Gollvęigu \hld gęirum studdu \\
ok í hǫll Háars \hld hána bręndu, \\
þrysvar bręndu \hld þrysvar borna, \\
(opt ósjaldan, \hld þó hon ęnn lifir).

\bv Hęiði hétu, \hld hvar's til húsa kom, \\
vǫlu vęlspáa, \hld vitti hon ganda; \\
sęið, hvars kunni, \hld sęið hug lęikinn; \\
æ vas hon angan \hld illrar brúðar.

\bv Þá gingu ręgin ǫll \hld á rǫkstóla, \\
ginnhęilǫg goð, \hld ok gættusk of þat, \\
hvárt skyldi æsir \hld afráð gjalda, \\
eða skyldi goð ǫll \hld gildi ęiga.

\bv Flęygði Óðinn \hld ok í folk of skaut; \\
þat vas ęnn folkvíg \hld fyrst í hęimi; \\
brotinn vas borðvęggr \hld borgar ása, \\
knǫ́ttu vanir vígspǫ́ \hld vǫllu sporna.

\bv Þá gingu ręgin ǫll \hld á rǫkstóla, \\
ginnhęilǫg goð, \hld ok gættusk of þat, \\
hvęrr hęfði lopt alt \hld lævi blandit \\
eða ætt jǫtuns \hld Óðs męy gefna.

\bv Þórr ęinn þar vá \hld þrunginn móði, \\
hann sjaldan sitr, \hld es slíkt of fregn; \\
á gingusk ęiðar, \hld orð ok sǿri, \\
mǫ́l ǫll męginlig, \hld es á meðal fóru.

\bv Vęit hon Hęimdallar \hld hljóð of folgit \\
und hęiðvǫnum \hld hęlgum baðmi; \\
á sér hon ausask \hld aurgum forsi \\
af veði Valfǫðrs. \hld Vituð ér ęnn eða hvat?

\bv Ęin sat hon úti, \hld þás hinn aldni kom \\
yggjungr ása \hld ok í augu lęit — \\
»hvęrs fregnið mik? \hld hví fręistið mín? \\
Alt vęit'k, Óðinn, \hld hvar auga falt \\
í hinum mæra \hld Mímis brunni;« \\
drekkr mjǫð Mímir \hld morgin hvęrjan \\
af veði Valfǫðrs. \hld Vituð ér ęnn eða hvat?

\bv Valði hęnni Hęrfǫðr \hld hringa ok męn; \\
fekk spjǫll spaklig \hld ok spáganda; \\
sá vítt ok of vítt \hld of verǫld hvęrja.

\bv Sá hon valkyrjur \hld vítt of komnar, \\
gǫrvar at ríða \hld til goðþjóðar. \\
Skuld hęlt skildi, \hld ęn Skǫgul ǫnnur, \\
Gunnr, Hildr, Gǫndul \hld ok Gęirskǫgul; \\
nú eru talðar \hld nǫnnur Hęrjans, \\
gǫrvar at ríða \hld grund valkyrjur.

\bv Ek sá Baldri, \hld blóðgum tívur, \\
Óðins barni, \hld ørlǫg folgin; \\
stóð of vaxinn \hld vǫllum hæri \\
mær ok mjǫk fagr \hld mistiltęinn.

\bv Varð af męiði, \hld þęims mær sýndisk, \\
harmflaug hættlig, \hld Hǫðr nam skjóta. \\
Baldrs bróðir vas \hld of borinn snimma, \\
sá nam Óðins sonr \hld ęinnættr vega;

\bv þó hann æva hęndr \hld né hǫfuð kęmbði, \\
áðr á bál of bar \hld Baldrs andskota. \\
Ęn Frigg of grét \hld í Fęnsǫlum \\
vǫ́ Valhallar. \hld Vituð ér ęnn eða hvat?

\bv Hapt sá hon liggja \hld und Hveralundi \\
lægjarns líki \hld Loka áþękkjan[1]; \\
þar sitr Sigyn \hld þęygi of sínum \\
veri vęl glýjuð. \hld Vitud ér ęnn eða hvat?

\bv Ǫ́ fęllr austan \hld of ęitrdala \\
sǫxum ok sverðum, \hld Slíðr heitir sú.

\bv Stóð fyr norðan \hld á Niðavǫllum \\
salr ór golli \hld Sindra ættar, \\
ęn annarr stóð \hld á Ókólni, \\
bjórsalr jǫtuns, \hld ęn sá Brimir hęitir.

\bv Sal sér hon standa \hld sólu fjarri \\
Nástrǫndu á, \hld norðr horfa dyrr; \\
falla ęitrdropar \hld inn of ljóra, \\
sá ’s undinn salr \hld orma hryggjum.

\bv Sér hon þar vaða \hld þunga strauma \\
męnn męinsvara \hld ok morðvarga \\
ok þanns annars glępr \hld ęyrarúnu. \\
Þar sýgr Níðhǫggr \hld nái framgingna; \\
slítr vargr vera \hld Vituð ér ęnn eða hvat?

\bv Austr sat hin aldna \hld í Járnviði \\
ok fǿddi þar \hld Fęnris kindir; \\
verðr af þeim ǫllum \hld ęinna nøkkurr \\
tungls tjúgari \hld í trolls hami.

\bv Fyllisk fjǫrvi \hld fęigra manna, \\
rýðr ragna sjǫt \hld rauðum dręyra, \\
svǫrt verða sólskin \hld of sumur ęptir, \\
veðr ǫll válynd. \hld Vituð ér ęnn eða hvat?

\bv Sat þar á haugi \hld ok sló hǫrpu \\
gýgjar hirðir, \hld glaðr Ęggþér; \\
gól of hǫ́num \hld í gaglviði \\
fagrrauðr hani, \hld sá's Fjalarr hęitir.

\bv Gól of ǫ́sum \hld Gollinkambi, \\
sá vękr hǫlða \hld at Hęrjafǫðrs, \\
ęn annarr gęlr \hld fyr jǫrð neðan \\
sótrauðr hani \hld at sǫlum Hęljar.

\bv Gęyr Garmr mjǫk \hld fyr Gnipahęlli, \\
fęstr mun slitna, \hld ęn freki rinna, \\
fjǫlð vęit'k frǿða, \hld framm sé'k lęngra \\
of ragna rǫk, \hld rǫmm sigtíva.

\bv Brǿðr munu bęrjask \hld ok at bǫnum verðask, \\
munu systrungar \hld sifjum spilla, \\
hart ’s í hęimi, \hld hórdómr mikill, \\
skęggǫld, skalmǫld, \hld skildir klofnir, \\
vindǫld, vargǫld, \hld áðr verǫld stęypisk,\footnotemark[1] \\
mun ęngi maðr \hld ǫðrum þyrma.
\footnotetext[1]{\emph{verǫld} 'world' might here be read literally in accordance with the other "ages" preceding it; 'the age of man'.}

\bv Lęika Míms synir, \hld ęn mjǫtuðr kyndisk \\
at hinu gamla \hld Gjallarhorni \\
hótt blæss Hęimdallr, \hld horn ’s á lopti; \\
mælir Óðinn \hld við Míms hǫfuð.

\bv Skęlfr Yggdrasils \hld askr standandi, \\
ymr aldit tré, \hld ęn jǫtunn losnar; \\
hræðask allir \hld á hęlvegum \\
áðr Surtar þann \hld sevi of glęypir.

\bv Hvat ’s með ǫ́sum? \hld hvat ’s með ǫlfum? \\
gnýr allr Jǫtunhęimr, \hld æsir ’ro á þingi, \\
stynja dvergar \hld fyr stęindurum \\
vęggbergs vísir — \hld vituð ér ęnn eða hvat?

\bv Gęyr nú Garmr mjǫk \hld fyr Gnipahęlli, \\
fęstr mun slitna, \hld ęn freki rinna, \\
fjǫlð vęit'k frǿða, \hld framm sé'k lęngra \\
of ragna rǫk, \hld rǫmm sigtíva.

\bv Hrymr ękr austan, \hld hęfsk lind fyrir, \\
snýsk Jǫrmungandr \hld í jǫtunmóði; \\
ormr knýr unnir, \hld ęn ari hlakkar, \\
slítr nái niðfǫlr; \hld Naglfar losnar.

\bv Kjóll fęrr austan \hld koma munu Múspells \\
of lǫg lýðir, \hld ęn Loki stýrir; \\
fara fíflmęgir \hld með freka allir, \\
þęim es bróðir \hld Býlęists í fǫr.

\bv Surtr\footnotemark[19] fęrr sunnan \hld með sviga lævi, \\
skínn af sverði \hld sól valtíva; \\
grjótbjǫrg gnata, \hld ęn gífr\footnotemark[20] rata, \\
troða halir hęlveg, \hld ęn himinn klofnar.
\footnotetext[19]{SnE: \emph{Svartr}}
\footnotetext[20]{SnE: \emph{guðar} 'gods'.}

\bv Þá kømr Hlínar \hld harmr annarr framm, \\
es Óðinn fęrr \hld við ulf vega, \\
ęn bani Bęlja \hld bjartr at Surti; \\
þá mun Friggjar \hld falla angan.

\bv Þá kømr hinn mikli \hld mǫgr Sigfǫður, \\
Víðarr vega \hld at valdýri; \\
lætr hann męgi Hveðrungs \hld mund of standa \\
hjǫr til hjarta; \hld þá ’s hefnt fǫður.

\bv Þá kømr hinn mæri \hld mǫgr Hlǫðynjar \\
gęngr Óðins sonr \hld ormi mǿta. \\
Drepr af móði \hld Miðgarðs véurr; \\
munu halir allir \hld hęimstǫð ryðja; \\
gęngr fet níu \hld Fjǫrgynjar burr \\
nęppr frá naðri, \hld níðs ókvíðinn.

\bv Sól tér sortna, \hld søkkr fold í mar, \\
hverfa af himni \hld hęiðar stjǫrnur; \\
gęisar ęimi \hld við aldrnara; \\
lęikr hór hiti \hld við himin sjalfan.

\bv Gęyr Garmr mjǫk \hld fyr Gnipahęlli, \\
fęstr mun slitna, \hld ęn freki rinna, \\
fjǫlð vęit'k frǿða, \hld framm sé'k lęngra \\
of ragna rǫk, \hld rǫmm sigtíva.

\bv Sér hon upp koma \hld ǫðru sinni \\
jǫrð ór ægi \hld iðjagrǿna —; \\
falla forsar, \hld flýgr ǫrn yfir, \\
sás á fjalli \hld fiska vęiðir.

\bv Finnask æsir \hld á Iðavęlli \\
ok of moldþinur \hld mǫ́tkan dǿma, \\
ok minnask þar \hld á męgindóma \\
ok á Fimbultýs \hld fornar rúnar

\bv Þar munu ęptir \hld undrsamligar \\
gollnar tǫflur \hld í grasi finnask, \\
þærs í árdaga \hld áttar hǫfðu.

\bv Munu ósánir \hld akrar vaxa; \\
bǫls mun alls batna \hld mun Baldr koma; \\
búa Hǫðr ok Baldr \hld Hropts sigtoptir \\
(vęl valtívar, \hld Vituð ér ęnn eða hvat?)

\bv Þá kná Hǿnir \hld hlautvið kjósa \\
ok burir byggva \hld brǿðra Tvęggja \\
vindhęim víðan. \hld Vituð ér ęnn eða hvat?

\bv Sal sér hon standa \hld sólu fęgra, \\
golli þakðan, \hld á Gimléi; \\
þar munu dyggvar \hld dróttir byggva \\
ok of aldrdaga \hld ynðis njóta.[3]

\bv Þar kømr hinn dimmi \hld dręki fljúgandi, \\
naðr fránn neðan \hld frá Niðafjǫllum; \\
berr sér í fjǫðrum \hld — flýgr vǫll yfir — \\
Níðhǫggr nái; \hld nú mun hann søkkvask.

\end{verse}
